---
layout: post
title:  "Wetbags"
date:   2014-02-01 12:00:00
categories: vrece
imgs:
  - wetbags/img_1.jpg
  - wetbags/img_2.jpg
  - wetbags/img_3.jpg
  - wetbags/img_4.jpg
  - wetbags/img_5.jpg
  - wetbags/img_6.jpg
  - wetbags/img_7.jpg
  - wetbags/img_8.jpg
  - wetbags/img_9.jpg
  - wetbags/img_10.jpg
  - wetbags/img_11.jpg
  - wetbags/img_12.jpg
  - wetbags/img_13.jpg
  - wetbags/img_14.jpg
  - wetbags/img_15.jpg
  - wetbags/img_16.jpg
  - wetbags/img_17.jpg
  - wetbags/img_18.jpg
  - wetbags/img_19.jpg
  - wetbags/img_20.jpg
  - wetbags/img_21.jpg
  - wetbags/img_22.jpg
  - wetbags/img_23.jpg
  - wetbags/img_24.jpg
---

Kada ste vani, u skitnji, šetnji, ili samo u redovnom posjetu liječniku pedijatru i vašoj bebi trebate promijeniti pelenu, mogli biste upotrijebljenu pelenu ubaciti u bilo koju pvc vrećicu i zavezati, te takav paketić donijeti kući na pranje.  Imajući na umu da su pvc vrećice jedan od glavnih zagadjivača današnjeg doba, razumniji i ekološki prihvatljiviji izbor je wetbag – torbica za korištene platnene pelene. Ubacit ćete ju zajedno s ostalim priborom i pelenama u vašu torbu za bebine potrepštine, i spremni ste za polazak! Možete ih nabaviti po vrlo povoljnoj cijeni, često nižoj od cijene jedne platnene pelene, a dolaze u različitim oblicima – tako možete nabaviti torbicu koja se sastoji od dvije torbe, za korištene i suhe pelene, medjusobno povezane drukerom – i s takvom ste torbicom riješili problem nalaženja pelene po torbi i miješanje s ostalim bebinim priborom. Wetbag može imati i „kukicu“, pomoću koje ju možete objesiti, ili jednostavno, lakše nositi. Naći ćete jednobojne i šarene torbe za korištene pelene, pa i one na kojima je ušiveno ime vašeg djeteta, ili neka preslatka aplikacija.  Zatvaraju se pomoću patentnog zatvarača, te tako sprečavaju prodiranje mirisa korištenih pelena izvan vrećice.

Neke mame sugeriraju utrljavanje aromatičnih ulja unutar  wetbaga ( ulje čajevca je poznato  po svojim antiseptičkim svojstvima, te borbi protiv bakterija  unutar vrećice), dok, zajedno s pelenicama, čekaju na pranje u perilici.

Idealan su izbor za odlazak u vrtić –  tete koje se raduju što praktičnijem pristupu odlaganja pokakanih pelena.

Torba za korištene pelene i nakon izlaska iz faze pelenašenja ima svoju namjenu – možete ju koristiti  za odlaganje mokrih kupaćih kostima nakon dana provedenog na bazenu, ili plaži.
